
Nazwa projektu
Turniej siatkarski.
Założenia

Zaprojektuj bazę danych dla turnieju siatkarskiego. W bazie powinny się znaleźć informacje o drużynach, ich zawodnikach i rozegranych meczach (wraz z wynikami i składami drużyn w meczu). Pamiętaj, że zawodnik mógł zagrać tylko w niektórych meczach, ale zawsze w tej samej drużynie. Postaraj się zadbać o poprawność danych w bazie.

Na potrzeby zadania przyjmujemy, że w pojedynczym meczu drużyna składa się z dokładnie 6 zawodników (w rzeczywistości tylu może przebywać naraz na boisku, ale można dokonywać zmian).

Gra się do 3 wygranych setów, ostateczny wynik meczu to np. 3:1. Przyjmujemy, że seta wygrywa się zdobywając 21 punktów (upraszczając znowu niektóre fragmenty rzeczywistości). Wynik każdego seta też należy przechowywać.

Oprócz bazy danych należy zaimplementować niewielką aplikację dla dwóch kategorii użytkowników: organizatorów turnieju i kibiców.

Aplikacja powinna umożliwiać organizatorom:

    Dokonywanie zgłoszeń drużyn do turnieju (czyli wprowadzanie drużyn do bazy danych).
    + Podawanie listy zawodników drużyny.
    Zamknięcie zgłoszeń (być może przez termin).
    Ustalanie meczów do rozegrania.
    Zgłaszanie składu drużyn na mecz (do momentu rozegrania meczu).
    Rozegranie meczu: wpisanie wyniku itp. 

Kibice powinni mieć możliwość oglądania opisów meczy wybranej drużyny lub wybranego zawodnika. Można również wybrać jeden z meczy i obejrzeć szczegóły (np. składy).
Warunki zaliczenia

Należy przygotować

    Model ERD umieszczony na stronie WWW w pracowni.
    Skrypt tworzący bazę danych w PostgreSQL na serwerze w laboratorium studenckim. Oprócz definicji tabel skrypt musi zawierać co najmniej jeden sensowny wyzwalacz (wymóg dydaktyczny). Skrypt należy również umieścić na stronie.
    Aplikację klienta na Linuxa, może to być aplikacja WWW lub zwykły program. Na zajęciach omówimy pisanie aplikacji w PHP, ale można pisać w dowolnym języku programowania (no może poza C++, Basicem, Perlem i asemblerem). 

